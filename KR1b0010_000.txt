# -*- mode: mandoku-view -*-
#+TITLE: 尚書講義
#+DATE: 2015-09-23 09:35:53
#+PROPERTY: JUAN 0
<pb:KR1b0010_WYG_000-1a>¶
欽定四庫全書　　　　　經部二¶
　尚書講義二十卷　　　　書類¶
　　提要¶
　　　　(臣/)等謹案尚書講義二十卷宋史浩撰浩字¶
　　　　直翁鄞縣人紹興十四年進士孝宗為建王¶
　　　　時浩以司封郎中兼直講即位後遷翰林學¶
　　　　士知制誥累官右丞相致仕事蹟具宋史本¶
　　　　𫝊此書宋史藝文志作二十二卷文淵閣書¶
<pb:KR1b0010_WYG_000-1b>¶
　　　　目一齋書目並載其名而藏書家已久無傳¶
　　　　本故朱彞尊經義考亦注云未見惟永樂大¶
　　　　典各韻中尚全錄其文謹依經文考次排訂¶
　　　　釐為二十卷案宋館閣書目云淳熙十六年¶
　　　　正月太傅史浩進尚書講義二十二卷詔藏¶
　　　　秘府葢本當時經進之本故其説皆順文演¶
　　　　繹頗近經幄講章之體其説大抵以注疏為¶
　　　　主叅考諸儒而以已意融貫之當張浚用兵¶
<pb:KR1b0010_WYG_000-2a>¶
　　　　中原時浩方為右僕射獨持異論論者責其¶
　　　　沮恢復之謀今觀其解文侯之命一篇亦極¶
　　　　美宣王之勤政復讎而傷平王之無志恢復¶
　　　　則其意原不以用兵為非殆以浚未能度力¶
　　　　量時故不欲僥倖嘗試耶朱子語類嘗稱史¶
　　　　丞相説書亦有好處如命公後衆説皆云命¶
　　　　伯禽為公之後史云成王既歸命周公在後¶
　　　　看公定予往矣一言便見得周公且在後之¶
<pb:KR1b0010_WYG_000-2b>¶
　　　　意云云其後命蔡沈訂正書𫝊實從浩説則¶
　　　　朱子固於此書有所取孫應時燭湖集有上¶
　　　　史越王書云書𫝊多所𤼵明帝王君臣精微¶
　　　　正大之藴剖決古今異同偏見開悟後學心¶
　　　　目使人沛然飽滿者無慮數十百條又云欲¶
　　　　以疑義請教者一一疏諸下方則浩此書實¶
　　　　與應時商㩁之則亦非率爾茍作矣乾隆四¶
　　　　十六年九月恭校上¶
<pb:KR1b0010_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

